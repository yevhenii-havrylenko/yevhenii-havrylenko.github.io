---
layout: post
title: 'Тарас&nbsp;Прохасько, «НепрОсті»'
---

## Цитати
>На світі є речі набагато важливіші від того, що називається долею. Франц мав на увазі передовсім місце. Є місце — є історія.

>Чомусь заведено вважати, що закінченням певного сюжету є смерть. Насправді ж сюжети закінчуються якраз тоді, коли хтось народжується.

>Франциск вважав себе людиною поверхневою. Любив поверхні. Почувався на них впевнено.

>Кожен чоловік потребує вчителя. Чоловікам взагалі необхідно вчитися.
Особливі чоловіки вирізняються не тільки здатністю вчитися і навчитися, але й тим, що завжди знають і пам’ятають — чого саме від кого вони навчилися, навіть випадково.

>Моє місце завжди опинятиметься в центрі європейської історії, бо в цих краях історія у різних формах сама приходить на наші подвір’я.

>...фасоля, є найпродуманішою формою вилучення малого простору з великого...

>Коли Франц вибирав місце, він дбав, щоб там було добре у всіх чотирьох станах — ходити, стояти, сидіти і лежати, в яких може перебувати людина.

>Ще така властивість краси. Щоб бути доступною, краса мусить могти формулюватися словами. А тому — бути подрібненою.

>Мало що інше є таким досконалим втіленням етики, як догляд за рослинами. Не кажучи вже про те, що споглядання сезонних змін — найпростіший вихід у приватну філософію.

>Життя залежить від того, попри що йдеш. Але те, попри що йдеш, однаково залежить від того, куди ходиш. Тобто змінити його досить просто. Важче з іншими визначальними стихіями — що п’єш і чим дихаєш.

>Погано і тяжко з тими, які не кажуть, що їм подобається, а що — ні.

>Ще не роблячи жодного зла, погані люди нам роблять погано — ми мусимо зважати на їхнє існування.

>Нотар займався тим, що скручував наступну сиґаретку, курячи попередню. Ще в юності він вирішив якось керувати власною смертю, а не цілком покладатися на невідомість. Тому захотів встановити якщо не термін, то хоча б причину смерті.

>Для того, щоб бути щасливим, — сказав він Анні, — треба прожити без таємниць, а чужі знати лиш такі, які можна розказувати під тортурами.

>Себастян мріяв бути старим, жити на маленькому острівку-скелі у теплому морі, цілий рік ходити в самих парусинових штанах, але ходити мало, переважно сидіти на кам’яній лавці біля білої порожньої хатки, цілий день пити червоне вино і їсти сухий козячий сир, і дивитися на кілька кущів помідорів, а не на море, в якому купався би щоночі, поки пахнуть матіоли.

>Чекати — найрадикальніше, що часом можна зробити.

>Вони — Центральна Європа і не можуть мати ще більших інтересів. Але коли воює Південь з Північчю, а Схід із Заходом, то роблять це переважно у Центральній Європі.

>Головний підсумок дитинства — співвідношення між сміхом і плачем.

>Це є фраґментом багаторічної дискусії між Себастяном і Непростими — вони вважають, що проблему розуміння має вирішувати той, хто дає зрозуміти — Себастян — навпаки — бо йдеться про апріорну неможливість ідентичного розуміння.

>Людині вкрай необхідні тертя і тиск людських площин — кількість цього є наперед заданою, як кількість ударів серця.

>...добре не тобі, не мені, не нам, а світові...

>Великі зрушення перемішують людей, і основою говорення і способу мислення стає порівняльна географія.

>Один вдатний стрілець може змінити кілька сюжетів, особливо якщо той стрілець — останній.

>Що з нього можуть вибити на допиті? На допиті випитують таємниці, а не вину. Вина (чоловік січової стрільчихи, сержант іноземного леґіону, участь у колоніальних війнах, зять відомого декадента, греко-католик, українець, контакти з націоналістами, сіоністами, антисемітами, білими і чорними расистами, анархістами, троцкіс-тами, монархістами, іноземними журналістами, пластунами, монахами, офіцерами, урядовцями, парламентарями, диплома¬тами, орнітофілами, наркоманами, родичами ватиканської верхівки, найманими вбивцями, вбивство трьох найманих вбивць (одного неповнолітнього), снайпер, незареєстрована зброя, заборонені книжки, гашиш, друга дружина — донька, педофілія, дрібне підприємництво, приватна власність, нелеґальний перехід кордонів, знахарство, місцевий мешканець, перебування на окупо¬ваній території, участь у подіях на Закарпатті 1938— 1939 років, шпіонаж, саботаж, порушення паспортного режиму, сприяння націоналістичному підпіллю, проживання у прикордонній зоні, нелеґальна психотерапевтична практика, фройдизм, морґанізм-вайсманізм, ніцшеанство, вітґенштайнізація, відступ від прин¬ципів соцреалізму у художній розповіді, критиканство, схиляння перед заходом, пацифізм, напівлемко, опір представникам влади, неучасть у виборах до Верховної Ради, уникнення всесоюзного перепису населення, непрацевлаштованість, побутове пияцтво, нетрудові доходи, переховування злочинців, погано дивиться, уважно слухає, багато пам’ятає, забагато говорить) їх не цікавить, бо не є таємницею.
