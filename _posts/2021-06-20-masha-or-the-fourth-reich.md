---
layout: post
title: 'Ярослав Мельник, «Маша, або Постфашизм»'
---

## Цитати
>Людиноподібна тварина — це ще не людина.

>Бути людиною — це означає жити людським життям, людськими почуттями та думками з дня в день, із року в рік.

>Концтабори перетворилися на звичайні хліви та загони для тварин. Фашизм сам себе виснажив, перестав бути фашизмом, страховиськом. Так виник неогуманізм.

>Постфашизм — це вже не фашизм, його сутність випаровується, й він, видихнувшись у повному здійсненні, стає новим гуманізмом.

>Звичайно, я міг би взагалі не працювати журналістом, а просто спати і їсти. Але тоді я не мав би соціального статусу, а це загрожує сприйняттю себе, шкідливо для психіки. Багато хто божеволів, зачинившись у своєму маєтку, відгородившись від світу.

>Наша партія керується загальним світоглядом, згідно з яким дійсність не може вважатися достатнім виправданням для свого існування. Не все, що є, повинно бути. Багато чого потребує змін в інтересах людини, задля її все більш повної відповідності своєму званню.

>Благородству немає звідки народжуватися, як тільки з думки про людину.

>«Авторитет батьків» завжди спирався на обман: що вони володіють кінцевою істиною і що їхнє життя — правильне. Але я не знав, що таке правильне життя. Як сказав один античний мудрець, «правильне життя — це моє». Ось це більше відповідало дійсності.

>Мені подобалися ці дні, коли я відчував, що «повинен» щось зробити: коли сила, яка змушувала мене щось робити, знаходилася не в мені всередині, а діяла ззовні. Я просто мусив встати о шостій ранку і прибути до редакції. Це було рабство, і це була якась свобода. Мені не треба було вирішувати, чим зайнятися, робити болісний вибір. Все спрощувалося всередині. Дивно, але я себе навіть більше поважав у такі дні — хоч і не належав собі.

>У такі хвилини я почувався чоловіком, ставився до себе як до чоловіка: я щось робив, не питаючи її.

>Ми всі живемо в правильному, як вважаємо, світі. Але свідомість, яка так вважає, покрита тонкою плівкою сліпоти. Досить цю плівку розірвати, як правильний світ в одну мить перетворюється на неправильний і навіть жахливий.

>Жахлива прірва, що розділяє поняття «людина» і «тварина» — суто мовна. Мова — дзеркало нашої свідомості: одночасно вона і формує цю свідомість.

>До «не свого», до «чужого», можна ставитися не по-людськи: це основне. А вже те, чи входить у це «не по-людськи» гноблення, експлуатація, позбавлення прав, свободи, життя чи поїдання — деталі.

>Як у іудеїв Бог був лише Богом іудеїв, а не всіх людей, так у Христа Бог — це Бог тільки людей, а не всього живого. Він милосердний до сльози людини, але сльоза теляти йому байдужа.

>Людина — це не тільки «совість», але й мільярди клітин, які потребують щоденної, щосекундної їжі.

>Ідеал, доведений до кінця, є несумісним із життям.

>Якщо завтра всім помирати, якщо завтра кінець світу, то можна не тільки ставитись один до одного як до брата, але можна також не їсти ні тварин, ні рослин — взагалі нічого не їсти. Можна здійснити остаточний «ідеал людини». Якщо завтра кінець світу, то його можна зустріти і з голодним шлунком.

>Жити безкомпромісно — не можна. Безкомпромісно можна лише вмирати.

>Якщо твої дід і прадід пили кров — то для тебе це вже святі патріархальні традиції. Розумієш? Річ не в тому, що вони пили кров, а в тому, що вони твої дід і прадід.

>Свобода людини може набувати самогубних для неї форм.

>Постфашизм — це найстрашніший фашизм, тому що неусвідомлений, «зі спокійною совістю».

>Істина занадто складна, щоби бути простою та однозначною.
